DESIDERANTISSIMO ET REUERENTISSIMO PATRI
ALBINO, BAEDA CHRISTI FAMULUS SALUTEM

GRATANTISSIME suscepi munuscula tuae dilectionis, quae
per uenerabilem fratrem nostrum Nothelmum presbyterum
mittere dignatus eS‚ et maxime litteras, quibus me iam
secunda uice in ecclesiastica gentis nostrae historia, ad
quam me scribendam iamdudum instigaueras⁹ creber adiuuare
atque instituere curasti. Propter quod et ipse tibi rectissime
eandem historiam, mox ut consummare potui, ad trans-
scribendum remisi. Sed et aliud, quod te partim desiderare
comperi, uolumen tibi uice remunerationis aeque ad trans-
scribendum destinam, uidelicet illud, quod de structura
templi Salomonis atque allegorica eius interpretatione nuper
edidi. Teque⁷ amantissime pater, supplex obsecro, ut pro
mea fragilitate cum his, qui tecum sunt, famulis Christi
apud pium Iudicem sedulus intercedere memineris; sed et
eos, ad quos eadem nostra opuscula peruenire feceris, hoc
idem facere monueris. Bene nale, semper amantissime in
Christo pater optime.

