Baptism of
Peasla.

170 H istoria Ecclesiccsticco [Lm. ΙΙΙ.

eius Alchfiedam1 sibi coniugem dari. Neque aliter,
quod petebat, inpetrare potuit, nisi fidem Christi ac
baptisma curn gente, cui praeerat, acciperet 2. At ille
audita praedicatione ueritatis, et promissione regni
caelestis, speque resurrectionis ac futurae inmortali-
tatis, libenter se Christianum fieri uelle confessus est,
etiamsi uirginem non acciperet 3 persuasus maxime ad
percipiendam fidem a filio regis Osuiu, nomine Alch-
frido ³, qui erat cognatus et amicus eius, habens sororem
ipsius coniugem, uocabulo Cyniburgam4, filiam Pendan5
regis.

Baptizatus est ergo a Finano episcopo cum omnibus,
qui secum uenerant, comitibus ac militibus, eorumque
famulis uniuersis in uico regis inlustri, qui uocatur Ad
Murum. Et acceptis 1111 presbyteris, qui ad docendam
baptizandamque gentem illius et eruditione et uita
uidebantur idonei, multo cum gaudio reuersus est.
Erant autem presbyteri, Ceddss, et Adda, et Betti, et
Diuma, quorum ultimus natione Scottus, ceteri fuere
de Anglis. Adda autem erat frater Uttan presbyteri
ξ inlustris, et abbatis monasterii, quod uocatur Ad
Caprae Caput, cuius supra meminimus. Uenientes
ergo in prouinciam memorati sacerdotes cum principe,
praedicabant uerbum, et libenter auditi sunt, multique
cotidie, et nobilium, et infirmorum ⁷, abrenuntiata
sorde idolatriae, fidei sunt fonte abluti.

Nec prohibuit Penda rex, quin etiam in sua, hoc
est Merciorum‚ natione uerbum, siqui uellent audire,
praedicaretur. Quin potius odio habebat, et dispiciebat
eos, quos fide Christi inbutos opera fidei non habere
deprehendit, dicens contemnendos esse eos et miseros,
qui Deo suo, in quem crederent, oboedire contemnerent.
Coepta sunt haec biennio ante mortem Pendan '³ regis.
Ipso autem occiso, cum Osuiu rex Christianus regnum

¹ alhfieclam C. 2 acceperit M. ³ alhfrido C. ⁴ cym-
burgain N. ⁵ pendam N. ⁶ ced C. ⁷ infimorum HL. Rss. 015.

f. 59 b.

