304 Historia Ecclesiastica [Lm. V.

ergo1 pater familias in regione Nordanhymbrorum ²,
quae uocatur Incuneningum3, religiosam cum domu
sua gerens uitam; qui infirmitate corporis tactus, et
hac crescente per dies, ad extrema perductus, primo
tempore noctis defunctus4 est3 sed diluculo5 reuiui-
scens ⁶, ac repente residens, omneS, qui corpori fientes
adsederant, timore inmenso perculsos in fugam con-
uertit3 uxor tantum, quae amplius amabat, quamuis
multum tremens et pauida, remansit. Quam ille
consolatus: ‘Noli,' inquit, ‘timere, quia iam uere
surrexi a morte, qua tenebar, et apud homines sum
iterum uiuere permissus ; non tamen ea mihi, qua
ante consueram, conuersatione, sed multum dissimili
ex hoc tempore uiuendum est.' Statimque surgens,
abiit ad uillulae oratorium, et usque ad diem in oratione
persistens, mox omnem, quam possederat, substantiam
in tres diuisit portiones, e quibus unam⁷ coniugi,
alteram filiis tradidit, tertiam sibi ipse retentans, statim
pauperibus distribuit. Nec multo post saeculi curis
absolutus ad monasterium Mailros, quod Tuidi fluminis
circumflexu⁸ maxima ex parte clauditur, peruenit3
acceptaque tonsura, locum secretae mansionis, quam
praeuiderat abbas, intrauit ; et ibi usque ad diem mortis
in tanta mentis et corporis contritione durauit, ut
multa illum, quae alios laterent, uel horrenda uel
desideranda uidisse, etiamsi lingua sileret, uita loque·
retur.

Narrabat autem hoc modo, quod uiderat : ‘LuciduS,'
inquiens, ‘aspectu et clarus erat indumento, qui me
ducebat. Incedebamus autem tacentes, ut uidebatur
mihi, contra ortum solis solstitialem3 1 cumque am· f. 108 a.
bularemus, deuenimus ad uallem multae latitudinis
ac profunditatis, infinitae autem longitudinis ; quae ad

¹ enim C. D. &a ² nordanimb- N. ³ sic G. B2; incunin-
N; incuninicum B'. ⁴ -funtus M. ⁵ de· Ml. B¹. ‘⁵ —uescens
M¹. ⁷ unam added οη maryin M. ‘⁹ ·plexu C.

