Council of
Hatfield,
Sept. 1 7,
680.

238 Historia Ecclesiastica [Lm. IV.

Uecta ; postulauitque ab eo, ut, si necesse esset pueros
interfici ¹, prius eos liceret fidei Christianae sacramentis
inbui. Concessit rex, et ipse instructos eos2 uerbo
ueritatis, ac fonte Saluatoris ablutos3, de ingressu regni
aeterni certos reddidit. Moxque illi instante carnifice
mortem laeti subiere temporalem, per quam se ad
uitam animae perpetuam non dubitabant esse transi-
turos. Hoc ergo ordine, postquam omnes Brittan-i—
arum prouinciae fidem Christi susceperant 4, suscepit
et insula Uecta, in quam tamen ob 5 erumnam externae
subiectionis nemo gradum ministerii ,ac sedis epi-
scopalis ante Danihelem, qui nunc Occidentalium
Saxonum est episcopus, accepit. ’

Sita est autem haec insula contra medium Austra-
lium Saxonum et Geuissorum, interposito pelago lati-
tudinis trium milium, quod uocatur Soluente 3 in quo
uidelicet pelago bini aestus oceani, qui circum Britta-
niam ex infinito oceano septentrionali erumpunt, sibi-
met inuicem 'cotidie conpugnantes occurrunt ultra
ostium fluminis Homelea, quod per terras Iutorum ⁶,
quae ad regionem Geuissorum pertinent, praefatum
pelagus intrat3 finitoque conflictu in oceanum refusi,
unde uenerant, redeunt.

CAP. xv [XVH]

De synodo ⁷ facta in campo Hoeflffelda 8, praesidente archiepiscopo
Theodoro.

H1s temporibus audiens Theodorus fidem ecclesiae
Constantinopoli per heresim Eutychetis multum esse
turbatam, et ecclesias Anglorum, quibus praeerat, ab
huiusmodi labe inmunes perdurare desiderans, collecto
uenerabilium sacerdotum doctorumque ⁹ plurimorum
coetu, cuius essent fidei singuli, sedulus inquirebat,

¹ -feci M. 2 eos om. M. 3 absolutos Μ’. ¹ -runt Ml.

⁵ ab M. ⁶ iubarum C. ⁷ -da M. C. N. ⁸ haetfeldo C.
⁹ que om. M.

 

