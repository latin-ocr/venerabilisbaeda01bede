280 H istoria Ecclesiastica Gentis Angylorum.

ocul-o exitium humana manus curare ualeret, quin per
dies augesceret, contigit eum subito diuinae pietatis
gratia per sanctissimi patris Cudbercti1 reliquias sanari.
Nam quando fratres sui corpus ipsius post multos
sepulturae annos incorruptum reppererunt ², tulerunt
partem de capillis, quam more reliquiarum rogantibus
amicis dare, uel ostendere in signum miraculi possent.

Harum particulam reliquiarum eo tempore habebat
penes se quidam de presbyteris eiusdem monasterii
nomine Thruidred 3, qui nunc ipsius monasterii abbas
est. Qui cum die quadam ingressus ecclesiam, aper-
uisset thecam reliquiarum, ut portionem earum roganti
amico praestaret, contigit et ipsum adulescentem 4, cui
oculus languebat, lin eadem tunc ecclesia ⁷* adesse.
Cumque presbyter portionem, quantam uoluit, amico
dedisset, residuum dedit adulescenti, ut suo in loco
reponeret. At ille salubri instinctu admonitus, cum
accepisset capillos sancti capitis, adposuit palpebrae
languenti, et aliquandiu tumorem illum infestum
horum adpositione conprimere ac mollire curabat.
Quo facto, reliquias, ut iussus erat, sua in theca recon-
didit, credens suum oculum capillis uiri Dei, quibus
adtactus erat, ocius esse sanandum. Neque eum sua
fides fefellit. Erat enim, ut referre est ‘³ solitus, tunc
hora circiter secunda diei. Sed cum alia, quaeque
dies illa exigebat, cogitaret et faceret, inminente hora
ipsius diei sexta, repente contingens oculum ita sanum
cum palpebra inuenit, ac si nil umquam in eo deformi-
tatis ac tumoris apparuisset.

¹ -berchti O. ² reperierunt M ς reppererent B. ³ thrydred
B. O ; thryded N. ⁴ adulisc- M. C. ⁵ eccl. tunc M.
‘³ erat M.

f.99 a.

